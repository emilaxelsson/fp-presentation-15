# Funktionell programmering på Chalmers och GU

Presentatörer: Patrik Jansson och Emil Axelsson

## Innehåll:

Problemlösning med dator är det ni förväntas lära er de närmaste åren. Funktionell programmering är ett väldigt kraftfullt verktyg för sådan problemlösning som låter oss fokusera på själva problemet snarare än på detaljer kring hur datorn ska utföra jobbet. Idag ser vi en ökad användning av funktionell programmering, inom områden såsom telekommunikation, finansmarknad och web-programmering. Vi kommer att ge en överblick över området och presentera några exempel på resultat, projekt och kurser inom området som har sitt ursprung här i Göteborg.
